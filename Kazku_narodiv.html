<!DOCTYPE html>
<html lang="ru">
<head>
	<title>Казки від матусі</title>
	<meta charset="utf-8">
	<meta name="viewport" content="width=device-width, initial-scale=1.0, minimum-scale=1.0" />
	
	<link rel="stylesheet" type="text/css" href="css/reset.css">
	<link rel="stylesheet" type="text/css" href="css/responsive.css">
    <link rel="stylesheet" type="text/css" href="css/style_kazku.css">
	
	<script type="text/javascript" src="js/jquery.js"></script>
	<script type="text/javascript" src="js/main.js"></script>
</head>
<body>
<h1>Англійські казки</h1>
<h3>Бабусин дідусь</h3>
<section>
	  <p>Минулої неділі рано-вранці, годині так о шостій вечора, я на всіх вітрилах плив через гори, коли це раптом зустрів двох вершників у кареті, котрі сиділи верхи на одному віслюку, і запитав їх, чи не знають вони, на котру годину призначене весілля Білла Хеннефорда, котрого відспівували вчора в нашій церкві. Вони відповіли, що точно не знають, краще мені запитати про це бабусиного дідуся.</p>
	  <p>—    А де мені його знайти? — запитав я.</p>
	  <p>—    Дуже просто, — відповіли вони. — Він живе у цегляному будинку з дерев'яних колод, що стоїть осторонь серед шістдесяти точнісінько таких же.</p>
	  <p>—    І справді, дуже просто, — погодився я.</p>
	  <p>—    Простіше не буває, — відповіли вони.І я пішов.</p>
	  <p>Бабусин дідусь був велетнем, і не просто велетнем, а велетнем із пляшки. Тільки щось, і він ліз у пляшку. Коли я прийшов, він, мабуть, щойно вискочив із пляшки.</p>
	  <p>—    Як поживаєш? — запитав він мене.</p>
	  <p>—    Дякую, дуже добре, — відповів я.</p>
	  <p>—    Хочеш зі мною поснідати?</p>
	  <p>—    Із превеликим задоволенням, — мовив я.</p>
	  <p>Він пригостив мене шматочком пива і келихом холодної телятини, а пес сидів під столом і підбирав осколки.</p>
	  <p>—    Брись! — сказав я йому.</p>
	  <p>—    За що? — обурився велетень. — Він учора вполю вав мені на вечерю зайця. Якщо не віриш, ходімо, я покажу тобі.</p>
	  <p>І він повів мене в сад. В одному кінці саду в гнізді сиділа лисиця і висиджувала орлині яйця. Посеред саду росла залізна яблуня, всипана стиглими грушами. А в іншому кінці в корзині сидів живий заєць, якого велетень з'їв учора на вечерю.</p>
	  <p>Повз нас пробіг олень, і я раптом пригадав, що у мене в кишені лежить лук. Я зарядив його порохом і пустив стрілу. Вгору знялася зграя перепілок. Кажуть, я убив вісімнадцять штук, але напевне знаю, що тридцять шість, не рахуючи копченого лосося, котрий саме пролітав над містом. І я приготував з нього найкращий яблучний пиріг, який тільки вам доводилось коли-небудь куштувати.</p>
	  <p>Приходьте, я пригощу вас!</p>
</section>
<h3>Вигідна угода</h3>
<section>
	   <p>В давні часи у графстві Лінкольншир було заведено між полями і фермами рити канави чи рови.</p>
	  <p>Жив тоді в Намбі фермер, на ймення Біллі Неш. Справи у нього йшли непогано, і він надумав прикупити собі сусідські землі. Запросили за них зовсім недорого. Правду кажучи, його це дещо збентежило. Але він подумав: значить, така йому вдача випала. І рушив він до міста, щоб уладнати всі справи і підписати купчу. А ввечері пішов подивитися на свою нову землю. Ішов він не поспішаючи, обдумуючи по дорозі, де поставити нову хвіртку, а де через рів перекинути новий місток, — ви, мабуть, знаєте, що свої поля англійці споконвіку обсаджують живими загорожами і для зручності роблять у них хвіртки, бо як же інакше з поля на поле візка перетягти, плуга чи ще що?</p>
	  <p>Та не встиг він перестрибнути через рів і ступити на свою нову землю, як назустріч йому — ну, хто б ви думали? — сам    хвостатий,    кошлатий    страшидло! Справжній велетень! Руки — не руки, а ручища, довші за голоблі.</p>
	  <p>—    Що це ти тут гуляєш по моїй землі, га? — сердито запитує у фермера кошлатий велетень.</p>
	  <p>—    По твоїй? — тільки й посмів вимовити Неш.</p>
	  <p>—    А по чиїй же? Це моя земля! — загорлав страховисько.</p>
	  <p>Присіли обидва, щоб з'ясувати, чия ж земля. Фермер Неш сказав, що це його земля і він не поступиться нею. Страховисько каже, що його і він теж поступатись не збирається.   Тоді   Неш   запропонував   піти   разом до місцевого судді й запитати, чия ж це все-таки земля по закону.</p>
	  <p>—    Ні-і! — запротестував страховисько. — Закон мені не указ. Справедливості від закону ждати нічого!</p>
	   <p>Сваркам цим кінця не було б, якби страховисько не запропонував, щоб фермер обробив поле, засіяв його, а врожай вони поділять порівну. Неш, звісно ж, подумав, чого це він має все робити сам, а урожай ділити з цим кошлатим виродком, але промовчав. Та дещо все ж у кмітив.</p>
	  <p>—    Гаразд, — сказав він. — Поділимо! Тільки спочат ку домовимось, що візьмеш ти: вершечки чи корінчики? І пам'ятай, що угода дорожча за гроші! Щоб потім не відмовлявся.</p>
	  <p>Страховисько подумав-подумав і сказав, нехай йому будуть вершечки. Так і порішили.
Що ж задумав Біллі Неш? Він скопав поле і посадив на ньому картоплю...</p>
	  <p>От і вийшло, що коли настала пора ділити врожай, кошлатому велетню дісталося сухе картоплиння.</p>
	  <p>Розсердився страховисьмо, замахав кулачищами на фермера, та угода є угода. Він же сам. вершечки вибрав. Тут він і поклявся, що наступного року вибере корінчики.</p>
	  <p>Біллі Неш з радістю погодився. Він зорав поле і засіяв його пшеницею!</p>
	  <p>І коли настав час ділити врожай, то страховисько розсердився ще дужче. Атож, на його очах Біллі Неш зсипав у мішки золоте зерно, а йому, страховиську, дісталися лише стебла та сухі корінці.</p>
	   <p>Заревів тоді велетень:</p>
	  <p>—    Ах ти шахрай, щур болотяний!.. — Наступного разу знову посієш пшеницю, а жатимемо разом: ти з одного кінця, я — з іншого. І кожен візьме те, що встигне нажати.</p>
	  <p>Страховисько міркував так: якщо він дужчий, то встигне все поле вижати, поки фермер тільки почне жати свою половину.</p>
	  <p>Настала пора, і Біллі Неш розорав поле, засіяв його пшеницею та все не переставав думати, як йому цього р'азу перехитрити страховисько.</p>
	  <p>А треба вам сказати, що якраз у тих місцях жив один віщун. Він умів передбачати майбутнє та давати розумні поради.</p>
	  <p>І ось одного вечора, нікому нічого не кажучи, Біллі Неш пішов до цього старця, аби порадитися, як йому вижати пшеницю першим. Старець пробурмотів заклинання, а потім щось шепнув фермерові на вухо, через що той повеселів й повернувся додому.</p>
	  <p>Наступного дня — хоча то була й неділя — Біллі Неш пішов подивитися на свою пшеницю. Надивившись досхочу, з'ясував, що вона рости вже не буде — лише наливатиметься та дозріватиме. От і пішов просити коваля, щоб той зробив якнайбільше залізних прутів, заввишки зі стебло пшениці.</p>
	   <p>За кілька днів прути були готові. Біллі відніс їх на поле і повтикав у землю поміж пшеницею, яку мав жати страховисько.</p>
	  <p>А коли пшениця налилася і обважнілі колоски похилилися, Біллі Неш разом зі страховиськом подалися в поле і почали жати: один з одного кінця, другий — з другого.</p>
	  <p>Із Неша був добрий жнець,тому він швидко посувався вперед. А страховисько не міг зрозуміти, чого йому так важко жати. Йому часто доводилося зупинятися, щоб наточити серпа, проте не помічав, що разом із пшеницею жне й залізні прути.</p>
	  <p>Неш знай собі просувається вперед, працюючи серпом, ніби граючись, в'яже снопи й складає їх у копи. Так вони працювали цілісінький день. А надвечір страховисько так втомився, що випустив серпа і зі стогоном повалився на землю.</p>
	  <p>— Забирай свою погану землю! — закричав він. — І землю, і все, що на ній! Знати її більше не хочу! І бачити її не бажаю!</p>
	  <p>І побрів геть. Звідтоді він ніколи не з'являвся не тільки на землі Біллі Неша, але й ніде взагалі. Згинув, ніби його й не було.</p>
</section>
<h3>Володар із володарів</h3>
<section>
	   <p>Одна дівчина наймалася на службу до немолодого дивакуватого джентльмена. Запитує він у неї:</p>
	  <p>—    Як ти мене називатимеш?</p>
	  <p>—    Хазяїном, чи паном, чи як вам буде до вподоби, сер, — відповідає дівчина.</p>
	  <p>—    Ти повинна мене називати "володарем із володарів". А як ти назвеш це? — запитує він, показуючи на своє ліжко.</p>
	  <p>—    Ліжко, чи постіль, чи як ви забажаєте, сер.</p>
	  <p>—    Ти повинна називати це "відпочивалищем". А це? — питає джентльмен, показуючи на свої панталони.</p>
	  <p>—    Штани, чи брюки, чи як ви забажаєте, сер.</p>
	  <p>—    Ти повинна називати їх "фари-фанфари". А це? — запитує він, вказуючи на кішку.</p>
	   <p>—    Кішка, чи киця, чи як ви забажаєте, сер.</p>
	  <p>—    Ти повинна називати її "Фелиція-білолиця". А як ти назвеш це? — питає він, показуючи на воду.</p>
	  <p>—    Вода, чи рідина, чи як ви забажаєте, сер.</p>
	  <p>—    Ти повинна називати це "мокромундією". А це? — вказує на вогонь.</p>
	  <p>—    Вогонь, чи полум'я, чи як ви забажаєте, сер.</p>
	  <p>—    Ти повинна називати це "червоним півняліусом". А це? — показує він на свій будинок.</p>
	  <p>—    Будинок, чи особняк, чи як ви забажаєте, сер.</p>
	  <p>—    Ти повинна називати це "громадою піднебесною".Тієї ж ночі хазяїна будить зляканий крик служниці:</p>
	   <p>—    Володар із володарів! Злізайте швидше з відпочивалища та одягайте ваші фари-фанфари! Фелиція-білолиця перевернула свічку, і якщо ви зараз же не побіжите за мокромундією, то червоний півняліус спалить усю вашу громаду піднебесну!</p>
	  </section>
<h1>Болгарські казки</h1>
<h3>Їжак і сонце</h3>
<section>
	  <p>Колись — а це було таки дуже давно — надумало сонце одружитися.</p>
	  <p>Воно хотіло привести господиню, щоб вела у хаті лад і ростила дітей. Запросило сонце на своє весілля всіх птахів і звірів. Вони були дуже раді, що сонце, як і всі, матиме сім’ю. Тільки їжак кудись подівся, і сонце пішло шукати його по лісах і долинах, заглядало в найгустіші чагарі, зазирало в усі нірки й дупла. І коли вже зовсім утратило надію — бо їжак мов крізь землю провалився,— воно таки угледіло його! їжак закублився в одній нірці й сердито мружився на сонце. А воно підійшло до їжака, низько йому вклонилось і запросило на весілля. Той тільки закрутився сердито й відвернувся. А щасливе сонце швиденько викотилося з їжакової нірки й попливло до свого палацу. За кілька днів воно ще раз прийшло, але їжак знову десь щез, і сонце через сусідів переказало їжакові, щоб у неділю неодмінно був на весіллі.</p>
	  <p>Крутився-вертівся їжак, та куди дінешся — мусив іти в палац до сонця. Там уже зібралися всі птахи й звірі. Стояв веселий гвалт: хто співав, хто грав, а хто голосно сміявся — весілля! Були тут накриті довжелезні столи із смачними наїдками й напоями — гості їли, аж за вухами лящало.</p>
	  <p>Тільки їжак сидів за столом набурмосений і мовчки лизав якийсь камінчик. Коли це сонце вкотилося в кімнату, де сиділи гості, і стало так гаряче, що всі мало не попеклися.</p>
	  <p>Глянуло сонце на сердитого їжака, що лизав камінчик, і сказало:</p>
	  <p>— Чи ж тобі, друже, не до смаку моє частування, що ти лижеш камінчик? Скажи, і тобі принесуть, чого тільки забажаєш!</p>
	  <p>— Нічого я не хочу! Все в тебе дуже смачне й гарне, але надумав я, сонечку, ще відсьогодні готуватися на майбутні дні. Я собі так думаю: тепер ти одне, і то палиш усю землю. Від тебе згоряють часом і трави, й посіви, тріскається земля; від спеки й спраги пропадає багато звірів і птиці. А потім, коли в тебе знайдуться діти і вони теж грітимуть, як ти, що станеться зі світом?! Усе згорить, лишиться саме каміння. То я і вчуся їсти камінь — пригодиться, коли у твоєму палаці буде багато маленьких сонценят.</p>
	  <p>Сонце тяжко задумалося, а тоді вийшло й зачинилося в кімнаті. Довго сиділо там саме, а гості чекали й дивувалися, що воно за знак, що жених так довго не вертається! Тоді послали мишеня, щоб зазирнуло, що там таке робиться. Воно пробралося в кімнату, куди зайшло сонце, і побачило: сидить сонце зажурене, з похиленою головою. Злякалося мишеня, тихенько вернулося до гостей і розповіло, що жених сидить журиться і нікого й нічого навколо себе не бачить, не чує.</p>
	  <p>Нарешті вийшло сонце до гостей. Воно якось наче зблякло, потьмяніло. Оглянуло принишклих звірів і птахів і попросило всіх розійтися, бо весілля більше не буде — сонце вирішило ніколи не одружуватися.</p>
	  <p>Всі розсердилися і побігли по їжака — хотіли його бити за те, що засмутив сонце. А їжак устиг тихенько сховатися в якусь нірку, і його не знайшли. Коли всі порозходилися, їжак виліз і низько вклонився сонцеві. І воно зробило так, що в їжака виросли на шкірі голки, які оберігають його від хижих звірів. Відтоді, як хто на їжака нападе, він скрутиться клубком, наставить голки, і всі лякаються. А сонце світить саме й зігріває цілий світ. Воно не сердиться на їжака, бо розуміє, який він добрий і мудрий.</p>
</section>
<h3>Верблюд-суддя</h3>
<section>
	  <p>Надумали якось вовк і лисиця податися разом у гори на полювання.</p>
	  <p>Ходили, блукали по горах і долинах, та ніде нічого не вполювали. Тоді спустилися вони з гір і пішли полями. От ідуть вони шляхом, аж бачать: лежить мішок з хлібом. Вовк зразу кинувся їсти, та лисиця вирвала хліб у нього з рота.</p>
	  <p>— Чого це ти, кумо-лиско, у мене хліб забираєш? — питається вовк.</p>
	  <p>— Хіба ж я забираю? — дивується лисиця.— Ми з тобою друзі, то маємо все порівну ділити.</p>
	  <p>Почав вовк ділити хліб. Відламав для лисиці малесенький шматочок, а решту собі взяв.</p>
	  <p>Розсердилась дуже лисиця й відкинула той шматочок, що вовк перед нею поклав.</p>
	  <p>— Вовчику-братику, чого це ти так мало мені дав?</p>
	  <p>Вовк теж розсердився, а лисиця почала кричати, і вже вони ніяк не могли дійти згоди. Коли це йде верблюд. Підходить до них та й каже:</p>
	  <p>— Гей, стійте, чого це ви завелись?</p>
	  <p>Розповіла лисиця все як було: як вони йшли, як надибали мішок з хлібом і як вовк почав цей хліб нечесно ділити і дав лисиці маленький шматочок, а собі лишив решту.</p>
	  <p>— Я допоможу вам розділити хліб порівну,— сказав верблюд.— Тільки ви й мені дасте шматок.</p>
	  <p>Та лисиця схопила хліб і сама почала ділити. Але й вона не поділила порівну.</p>
	  <p>— Ні ти, вовче, ні ти, лисичко, не можете ділити справедливо,— знову каже верблюд.— Ось я підкину хліб догори, і що впаде на землю — то кожен і хапайте.</p>
	  <p>Взяв верблюд хліб собі в рот, підняв догори голову, випростав свою довгу шию і почав спокійно жувати. А вовк і лисиця дістали облизня.</p>
	  <p>Отакий був суддя з верблюда.</p>
</section>

</body>
</body>